# Versija v.0.1
**Realizacija su masyvu:**
Programoje yra struktūra *duomuo*, kuriame bus saugoma visa informacija apie studentus. Naudotojas turi įvesti studentų skaičių ir programa sukuria tokio ilgio masyvą tipo *duomuo*. Po to įeina į ciklą, kuriame įvedami studento asmeniniai duomenys (vardas ir pavardė) bei paklausiama ar vartotojas nori įvedinėti pažymius (ir egzamino pažymį) pats, ar nori, kad jie būtų generuojami atsitiktinai. Jeigu išrenkamas pirmas variantas, mes įvedame egzamino pažymį, po to įeiname į naują ciklą, kuriame pažymiai įvedinėjami, kol nebus įvestas 0. Taip pat programa skaičiuoja kiek pažymių bus įvesta bei sumuoja visus pažymius, kad po to galima būtų suskaičiuoti vidurkį. Kai 0 buvo įvestas, ciklas nuotraukiamas ir skaitome, kad visi pažymiai buvo įvesti. Jeigu naudotojas išrenka antrą variantą, pažymiai generuojami automatiškai su komanda rand(). Jeigu naudotojas įvedė neteisingą skaičių (ne 0 ir ne 1), jam ekrane išvedamas pranešimas. Po duomenų įvedimo naudotojas turi nuspręsti ar jis skaičiuos galutinį balą su vidurkiu ar su mediana ir įvesti atitinkamą skaičių. Programa tikrina koks skaičius buvo įvestas ir operatorius *if* nusprendžia kaip skaičiuoti toliau. Skaičiuojant su vidurkiu, programa padalina susumuotus pažymius iš jų skaičiaus ir išveda rezultatus į ekraną. Skaičiuojant su mediana, programa kreipiasi į funkciją *InsertionSort*, kuriai paduoda pažymių masyvą ir jų skaičių. Funkcija surūšiuoja pažymius didėjimo tvarka. Toliau programa kreipiasi į funkciją *mediana*, kuri suranda pažymių medianą. Rezultatas ir vėl išvedamas į ekraną. Kai išvedamas rezultatas, duomenims išskiriamas atitinkamas ilgis (*setw*) ir duomenys rašomi iš kairės (*left*), kad bet kokio ilgio vardai, pavardės ir galutiniai pažymiai būtų tvarkingai surašyti.
**Realizacija su vektoriais:**
Realizacija su vektoriais veikia labai panašiai kaip ir su masyvu. Tačiau pažymiai bus saugomi *float* tipo vektoriuje. Nauji pažymiai pridedami į vektoriaus galą su *push_back* komanda. Vidurkis skaičiuojamas lygiai taip pat kaip ir realizacijoje su masyvu. Jeigu naudotojas nusprendžia skaičiuoti galutinį pažymį su mediana, nebenaudojama funkcija *InsertionSort*, o vektorius surūšiuojamas su metodu *sort*, mediana randama, kai kreipiamės į funkciją *mediana*, pabaigoje duomenys išvedami ir gražiai išlygiuojami eilutėse.

